Cem Yılmaz mesleği ,komedyen, oyuncu, karikatürist, senarist, yapımcı, yönetmen. Fiziksel özellikleri 1.70 metre boyunda ve 84 kilo. 
23 Nisan 1973 tarihinde, İstanbul'da doğdu. Annesinin adı Sabahat, babasının adı Arif’tir. Aslen Sivaslı olan Cem Yılmaz, ilköğrenimini Mehmet Akif İlkokulunda tamamladı. 
Bahçelievler Kazım Karabekir Ortaokulunda ve Etiler Anadolu Otelcilik Turizm Meslek Lisesininde okudu. Üniversitesini Boğaziçi Üniversitesi Turizm ve Otel Yönetimi bölümünde tamamladı.
 Öğrencilik yıllarında Leman adlı mizah dergisinde karikatür çizmeye başladı.  İlk stand-up gösterisini 1995 yılında Leman Kültür Merkezinde gerçekleştirdi. Aynı yılın aralık ayında Beşiktaş Kültür Merkezi’nde (BKM) stand-up gösterileriyle sahne almaya başladı. Komedyen olarak burada düzenlediği gösteriler ile adını duyurmayı başararak günümüze kadar toplamda beş bine yakın kez sahneye çıktı.

Tanınmaya başladığı 90’lı yılların sonundan itibaren stand-uplarının hemen hepsi kapalı gişe oynayarak, kırılması güç bir rekorun sahibi oldu. Türkiye'nin birçok ilinde sahnelediği gösterisini Avrupa'nın önde gelen şehirlerinde ve Amerika Birleşik Devletlerinde yine aynı başarı ile sahneye koydu.

Cem Yılmaz’ın sinema sektörüne adım atması 1998’de yaptığı “Her Şey Çok Güzel Olacak” filmiyle oldu. Daha sonra “G.O.R.A”, “Hokkabaz” ve “Yahşi Batı”, “AROG” gibi Türk seyircisinin severek izlediği filmleri çekti.
 Son filmi 2015 Kasım ayında vizyona giren “Ali Baba ve 7 Cüceler”’dir. Basında yer alan haberlere göre diğer filmlerinde oldukça yüksek gişe hasılatları yapan Yılmaz, bu filmden umduğunu bulamadı.

Organize İşler, Av Mevsimi, Şahane Misafir ve Son Umut gibi filmlerde oynadı. Ayrıca CM101MMXI FUNDAMENTALS isimli şovunu yayınladı .

Kariyeri boyunca birçok markanın reklam yüzü oldu, aralarında Opet, Türk Telekom, Türkiye İş Bankası, Doritos gibi büyük markaların yer aldığı firmalar için başarılı reklam kampanyalarına imza attı.
 Karikatürlerinin yer aldığı bir kitap ve 3 filminin senaryolarının kitaplaştırılmış hali de okurların yoğun ilgisini çekti.

Sanatçı,  “Sadri Alışık Ödülleri En İyi Erkek Oyuncu Ödülü”, “ 4.Yeşilçam Ödülleri En İyi Erkek Oyuncu Ödülü” ve “Brussels Uluslararası Bağımsız Film Festivali En İyi Erkek Oyuncu Ödülü” gibi ödüllerin de dahil olduğu çeşitli ödüllere layık görüldü. 2012’de Ahu Yağtu ile evlenen sanatçının Kemal adında bir oğlu oldu. Ancak evliliği çok sürmedi, 31 Aralık 2013'te Yağtu’dan boşandı.
